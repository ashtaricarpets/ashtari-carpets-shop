## Levering

Bij Ashtari zorgen we extra goed voor je dierbare pakje.

We hebben drie levermethoden waaruit een keuze kan gemaakt worden op onze website:

#### Methode 1 : gratis afhaal in onze winkel

Je bent van harte welkom om je pakketje gratis af te halen in onze fysieke winkel te Antwerpen. We staan tot je dienst om je pakje persoonlijk te overhandigen. Je maakt best even een afspraak zodat wij alles kunnen voorbereiden en klaarleggen. Handig, er is een los en laadzone beschikbaar (op wandelafstand) in de Gretrystraat ter hoogte van huisnummer 1. Hier kan je de auto op weekdagen tussen 9u00 en 19u00 even kwijt. We assisteren je graag om het pakje in je auto te leggen.

#### Methode 2 : standaardverzending

Vanaf een totaalbedrag van 100 euro is onze standaardverzending volledig gratis en gebeurt de levering binnen een periode van 3 tot 5 werkdagen bij je thuis of op een afwijkend leveradres. Van zodra de betaling op onze bankrekening verschijnt wordt je pakje klaar gemaakt en verstuurd.

#### Methode 3 : Prior-zending (kostprijs 79 euro)

Als snelheid een noodzaak is. Onze Prior-verzending heeft een kostprijs van 79 euro (inclusief btw) en de levering gebeurt binnen een periode van 1 tot 3 werkdagen bij je thuis of op een afwijkend leveradres. Van zodra de betaling op onze bankrekening verschijnt wordt je pakje klaar gemaakt en verstuurd.



### Wat is de verzendkost bij een zending van minder dan 100 euro ?

De kostprijs is afhankelijk van het land van bestemming. Hieronder vindt u een regiolijst met specifieke zendkosten (inclusief btw).

- Benelux : 14,95 euro
- Frankrijk : 17,95 euro
- Duitsland : 17,95 euro
- Engeland : 19,95 euro
- rest van europa : 21,95
- rest van de wereld : 23,95

### Kan het pakje op een ander adres geleverd worden?

Indien je niet thuis aanwezig kan zijn op de normale afleveringstijden van de koerierdiensten dan kunnen wij je bestelling laten leveren op een ander adres van een vriend, familielid of op je werk. Bij het doorlopen van het bestelproces kan je in ‘Stap 2’ naast het persoonlijke factuuradres een afwijkend leveradres invoeren. Zo vermijd je dat de koerier voor een gesloten deur staat en beperk je het risico op extra onvoorziene kosten.



### Hoeveel afleverpogingen worden er ondernomen door de koerier?

De koerier komt maximaal twee keer langs om het pakje af te leveren. Als je als privé persoon afwezig bent dan laat de koerier een briefje achter met de contact- en zendingsgegevens van de koerierdienst. Wij adviseren je om zo spoedig mogelijk terug contact op te nemen en een nieuwe afspraak te maken met de koerierdienst. Informeer dus eerst bij hen vooraleer je ons contacteert.

Als je als privé persoon géén contact opneemt binnen een periode van een paar dagen dan wordt het pakje automatisch aan ons teruggestuurd en worden de retourkosten (plus de nieuwe verzendingskosten) aangerekend. Wordt er geleverd aan een bedrijf dan biedt de koerier zich automatisch aan binnen de openingsuren van het bedrijf. Indien het pakje na een tweede bezoek nog niet geleverd kan worden dan geldt dezelfde procedure als ware het een privé persoon.



### Wat als je het pakje heel erg snel nodig hebt? Of op een specifieke dag voor 12 uur?

U kan onze klantenservice contacteren om u hiermee bij te staan. Onze koerierdiensten hebben speciale ‘express shipping services’ die de mogelijkheid bieden om een pakje gegarandeerd de eerstvolgende werkdag voor een bepaald uur (<9u,<10u of <12 u) te kunnen ontvangen (indien mogelijk). Je kan ook kiezen voor ‘de economy express’ om een pakje binnen twee werkdagen voor 12 uur te ontvangen. We bieden deze mogelijkheden enkel op aanvraag aan. De kosten hiervoor worden berekend door onze klantenservice en worden u telefonisch of per e-mail meegedeeld. Als u gebruik wil maken van deze speciale service contacteer dan onze klantendienst.



### Leveren jullie wereldwijd?

Wij leveren op dit moment enkel binnen Europa. Leveringen buiten de Benelux of naar afgelegen plaatsen en tijdens speciale feest- en vakantiedagen kunnen iets langer duren dan aangegeven.



### Kan ik mijn pakje traceren?

Ja, dat kan. Wanneer je pakje is meegegeven met onze koerierdienst dan ontvang je hiervan een bevestiging per e-mail met trackingnummer en je wordt op de hoogte gehouden van de leveringsdag. Je kan de status en trackingnummer van uw bestelling ook altijd opvragen bij onze klantendienst.
